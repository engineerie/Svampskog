---
title: Luckhuggning
description: Luckhuggning innebär avverkning i 20-50 meters luckor på 500–2 500 m² som kan utvidgas eller kompletteras när ny skog vuxit upp.
frameworkId: luckhuggning
image: /images/metoder/web/luckhuggning_1000.webp
heroTitle: Luckhuggning
heroDescription: Luckhuggning innebär avverkning i luckor som kan utvidgas eller kompletteras när ny skog vuxit upp.
type: Hyggesfritt
---

# Om luckhuggning

Luckhuggning innebär att träd avverkas i luckor med 20-50 m storlek som motsvarar luckor på 500-2 500 m². När ny skog vuxit upp kan luckorna utvidgas eller nya luckor tas upp i beståndet.

Systematiska former av luckhuggning är schackrutehuggning och kanthuggning.

Luckhuggning fungerar även i enskiktad granskog.

Luckor större än 2 500 m² räknas som hyggen enligt Skogsstyrelsens definition.

## Påverkan på mykorrhizasvampar

Som trakthygge i liten skala. Ett mellanting mellan kalhygge och blädning. Hur stor påverkan blir beror på luckornas storlek.

Kanteffekten gör att mykorrhizasvampar lever vidare i rötter från omgivande träd ca 10 meter in i luckorna. Med luckdiameter på högst 20 meter är påverkan mycket liten. Med större diameter tynar mykorrhizasvamparna bort och dör i mitten av luckorna. Svamparnas återetablering sker då som på hyggen, främst med sporer från angränsande skogar.

Med små luckor är påverkan på matsvampar minimal. I större luckor saknas matsvampar efter avverkning men återkommer efter 10-20 år.

Möjligheten för ovanligare och rödlistade arter att fortleva efter avverkning är stor med små luckor, mindre med större.

## Tidslinje i bilder

<SkogsskotselTimeline />

## Diagram

<SkogsskotselDiagram />

## Fokusområden

<SkogsskotselFokus />
