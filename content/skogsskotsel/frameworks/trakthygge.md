---
title: Trakthygge
description: Trakthygge är sedan 1950-talet det dominerande skogsskötselsystemet och skapar likåldriga bestånd med ett trädslag som sköts samtidigt.
frameworkId: trakthygge
image: /images/metoder/web/kalhygge_1000.webp
heroTitle: Trakthygge
heroDescription: Trakthygge är sedan 1950-talet det dominerande skogsskötselsystemet och skapar likåldriga bestånd med ett trädslag som sköts samtidigt.
---

# Om trakthygge

Trakthygge är sedan 1950-talet det dominerande skogsskötselsystemet. Det går ut på att skapa likåldriga, större bestånd (trakter), vanligtvis med ett trädslag, och hela beståndet sköts samtidigt.

Standardskötseln är: avverkning → markberedning → plantering → röjning → ett par gallringar → åter avverkning efter 60 till +100 år, beroende på bördighet och var i Sverige skogen ligger. Trakthuggning sker nästan uteslutande med kalavverkning och plantering, undantagsvis och sällsynt med fröträd som avverkas efter plantföryngring skett naturligt.

## Påverkan på mykorrhizasvampar

Mykorrhizasvampar försvinner nästan helt efter avverkning eftersom de är beroende av sin symbios med levande träd. En del svampmycel överlever på rötter från hänsynsträd, på småplantor som lämnas kvar vid naturlig föryngring och längs skogskanter.

De planterade plantskoleplantorna har med sig ett fåtal mykorrhizaarter som etablerats spontant i plantskolan. Dessa byts så småningom ut mot arter på platsen som överlevt eller sprids in med sporer från omgivande skog.

Matsvampar saknas direkt efter avverkning men brukar återkomma efter ungefär 10-20 år. Rödlistade arter och signalarter är oftast för ovanliga i näraliggande skogar för att spridas in och etableras.

## Tidslinje i bilder

<SkogsskotselTimeline />

## Diagram

<SkogsskotselDiagram />

## Fokusområden

<SkogsskotselFokus />
