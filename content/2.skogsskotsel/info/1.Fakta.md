---
title: Fakta i korthet
description: Grunderna för hur skogsskötsel påverkar mykorrhizasvampar
key: fakta
---

## Alla träd har mykorrhiza

![](/images/Carousel/web/DavidReed.webp)

Trädens finrötter, ofta mer än hundra tusen per kvadratmeter, är om- och invuxna av mykorrhizasvampars mycel. Likt en diskborste sträcker sig svamparnas tunna hyfer ut från rotspetsarna och förstorar trädens rotsystem hundrafalt och mer. Svamparna förser träden med näring och vatten, och i utbyte får de socker från trädens fotosyntes.

## Mer träd ger mer mykorrhiza

![](/images/Carousel/web/MushrommTreeDiagram4.webp)

Mykorrhizasvampar får sin energi med socker från trädens fotosyntes. Svampmängden och aktiviteten större med många och stora träd än med små och få träd. Äldre skogar har också fler olika arter än yngre skogar.

## Utan träd dör mykorrhizasvampar

![](/images/Carousel/web/Stock Image 481542412.webp)

När träden avverkas upphör sockerflödet till rötterna. Då tynar mykorrhizasvamparna bort och dör. Ett trakthygge innebär att omkring 95% av mängden mykorrhizasvampar försvinner.

## Mykorrhiza kräver levande rötter

![](/images/Carousel/web/skogsbruk.webp)

Mykorrhizasvampar kan bara överlever där det finns levande trädrötter, längs skogskanter, vid hänsynsträd eller på småplantor.

## Vanliga svampar kommer tillbaka

![](/images/Carousel/web/Spores Image.webp)

Efter avverkning kommer främst de vanligaste svamparna tiilbaka. De överleva i marken där det finns levande trädrötter eller spridas in med sporer från närliggande skog. Ovanliga arter lyckas sällan återetablera sig.

## Val av skogsskötsel påverkar

![](/images/Carousel/web/TraktBlad.webp)

Vid trakthygge försvinner de flesta arterna och mängden mykorrhiza minskar kraftigt. Med hyggesfria metoder blir påverkan betydligt mindre, då det hela tiden finns många träd. Svampställen och ovanliga arter på platsen kan då fortleva.

## Hur kan man gynna mykorrhizasvampar?

![](/images/Carousel/web/Mushroom Images.webp)

Så här kan man göra man om man vill måna om de mykorrhizasvampar som finns i en skog:

1. Spara skogsområdet.
2. Låt skogen bli äldre, då kan svamparna fortleva längre.
3. Välj hyggesfria metoder.
4. Om skogen kalavverkas, lämna väl tilltagna grupper med hänsynsträd.
