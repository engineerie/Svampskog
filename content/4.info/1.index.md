---
title: Om projektet
description: ""
---

<!-- ## Syfte

Syftet med Svampskog är att utveckla ett interaktivt webbverktyg där man som skogsägare och andra skogintresserade kan ta reda på och få visualiserat vilka mykorrhizasvampar som kan förekomma i en skog och hur olika skogsskötselmetoder kan komma att påverka dessa svampars förekomst. -->

<!-- ![SkogPerson](/images/Adobe/Forestry_Sweden_Stock_Photo.jpeg){class="rounded-sm w-full shadow"} -->

Svampskog är utvecklat för skogsbrukare och andra intresserade som vill undersöka och och lära sig mer om vilka mykorrhizasvampar som kan finnas i en skog och hur olika skötselmetoder påverkar svamparna.

Vetskap om vilka arter, matsvampar eller naturvärden som finns eller kan finnas i en skog och hur skogsskötsel och naturhänsyn påverkar är förutsättningar för att kunna ta hänsyn till dessa i sitt brukande av sin skog. Med kunskap kan man förvalta skogens svampar och naturvärden på liknande sätt som man kan sköta skog för att producera virke, för vilt, bär rekreation och annat.

För att underlätta detta, sprida vetande och väcka nyfikenhet har vi utvecklat en webbapplikation där man kan undersöka och lära sig om mykorrhizasvampar.

## Svampkunskap baserat på svamp-DNA i marken

Sedan 2015 samlar [Markinventeringen](https://www.slu.se/centrumbildningar-och-projekt/markinventeringen/) tillsammans med [Riksskogstaxeringen](https://www.slu.se/centrumbildningar-och-projekt/riksskogstaxeringen/) miljöövervakning av skog årligen in humusprover från ca 350 permanenta provytor/skogar. Dessa prover DNA-analyseras för att ta undersöka förekomsten av svampar. De 314 m² stora permanenta provytorna är utlagda över hela Sverige, med ett tätare nät av provtagning i södra Sverige.

Undersökningen sker av den översta delen av marken, humuslagret, som har den största mängden och aktiviteten av marksvamparnas mycel. Insamlingen av markprover sker av Markinventeringerns personal under fältsäsongen. Inom en radie av 1 meter mitt i provytan (3,14 m²) samlas fem prover från det översta markskiktet, humuslagret och blandas till ett gemensamt prov.

Svamp-DNA extraheras ur proverna, sekvenseras och används för att identifiera vilka svampar som finns i marken som mycel. Artsammansättningen bestäms genom att jämföra DNA-sekvenserna med referensdatabaser för identifierade fruktkroppar av mykorrhizasvampar.

På detta sätt blir kan vilka svampar som finns i olika slags skogar och delar av landet identifieras. Den DNA-baserade undersökningen bygger på små och relativt få stickprover och fångar därför bara upp de frekventa och vanliga marksvamparna. Det är dock alldeles för gles provtagning för att fånga upp ovanligare och sällsynta arter.

Resultaten som Svampskog presenterar bygger på prover från 2517 skogar som samlats in och undersökts mellan 2015 - 2021. I dessa prover har ca 15 000 olika ”svamparter” identifierats. Vissa har kunnat identifieras till art, andra till släkte eller högre taxonomisk rang. Av dessa är 800 olika arter mykorrhizasvampar. I Sverige är hittills närmare 2000 olika arter mykorrhizasvampar kända enligt [SLU Artdatabanken](https://www.slu.se/artdatabanken/). Arternas vanlighet redovisas som antal skogar den har detekterats i.

## Svampkunskap baserat på fruktkroppar

Den samlade kunskapen baserad på mykorrhizasvampars fruktkroppar ger en betydligt mer fullständig bild av förekomst och ekologin hos alla arter som bildar fruktkroppar. Många matsvampar, giftsvampar och naturvårdssvampar (rödlistade arter och signalarter) är för ovanliga för att detekteras med i DNA-undersökningen av skogsmark.

I Svampskog har vi därför kompletterat med sammanställda uppgifter om i vilka skogsmiljöer mykorrhizasvampar i Sverige förekommer som är matsvampar (70 arter), giftsvampar (39 arter) eller naturvårdsarter (389, 335 rödlistade arter och 54 signalarter). Urvalet av arter baseras på uppgifter från följande källor:

- Rödlistade arter i Sverige 2020 (2020 SLU Artdatabanken, se Artfakta.se
- [Signalarter en komplett förteckning 2023, Skogsstyrelsen](https://www.skogsstyrelsen.se/globalassets/miljo-och-klimat/nyckelbitoper/skogsstyrelsens-signalarter---version2023-1.pdf)
- Nya svampboken (2022, Holmberg & Marklund). Som goda matsvampar räknas ungefär hälften av arterna; bla stensoppar, kantareller och trumpetsvampar, blodriskor,flera strävsoppar, sillkremlor, smör- och sandsopp samt goliatmusseron. Som mindre uppskattade räknas bl a finska riskor och vaxskivlingar.
- Giftsvampar och svampgifter (2023, Folke, Hirell, Hultén och Myrnäs)

Arternas förekomster och ekologi i Sverige har främst bedömts och sammanställts med hjälp av uppgifter från Artfakta.se, Svampguiden.com, Artportalen.se, och Skyddsvärd skog (2020, Nitare & Skogsstyrelsen).

Ordningen på arterna som visas är sorterade i fallande skala efter vanlighet baserat på antal rapporterade observationer i Artportalen.

## Skogsskötsel

Här redovisas schematiskt och generellt hur olika skogsskötsel påverkar förekomsten av mykorrhizasvampar och deras mycel under en skogs omloppstid i brukad skog.

Kortfattat beskrivs olika skogsskötselmetoder och hur mykorrhizasvampar påverkas baserad på den forskning som finns.

I modellerna visualiseras förekomsten av mycel av mykorrhizasvampar i tre grupper; matsvampar, naturvårdssvampar samt övriga (grå nyanser). Storleken på mycel motsvarar vad som är känt om mycelstorleken varierar. Uppgifterna om hur mykorrhizasvampar påverkas av olika naturhänsyn (se under markörer) baseras på sammanställd forskning.

Resultaten från DNA-undersökningen av Markinventeringen 2015–2021 har använts för att beräkna hur stor andel olika grupper mykorrhizasvampar utgör vid olika skogsålder. Dessa grupper inkluderar skinnsvampar, sporsäckssvampar, spindelskivlingar, kremlor och riskor, soppar, kantarellsläktingar samt tagg- och tomentelloida svampar. Dessutom har mat- och naturvårdssvampar grupperats separat.

**Diagrammen baseras på följande underlag;**

A. *Mängd mykorrhizasvamp* visas som den relativa tillväxten hos skog vid olika skogsålder i förhållande till äldre skog. I stora drag korrelerar trädens tillväxt med trädens fotosyntes som i sin tur korrelerar med mängden och aktiviteten av mykorrhizasvamp.

B. *Olika svampgrupper*: **den relativa andelen av olika svampgrupper i förhållande till all mykorrhizasvamp vid olika skogsålder enligt DNA-resultat från Markinventeringen multiplicerad med den potentiella mängden mykorrhizasvamp (A).

C. *Naturvårdsvampar:*  den relativa andelen av rödlistade arter och signalarter i förhållande till all mykorrhizasvamp vid olika skogsålder enligt resultaten från Markinventeringen multiplicerats med den potentiella mängden mykorrhizasvamp (A).

D. *Matsvamp:* (1) den relativa andelen av alla matsvampar (70 arter) förhållande till all mykorrhizasvamp vid olika skogsålder enligt resultaten från Markinventeringen multiplicerade med den potentiella mängden mykorrhizasvamp (a). (2) som (1) fast med bara goda matsvampar (ca 35 arter), samt (3) kg färskvikt matsvampar/hektar baserat på de undersökningar som finns av produktion matsvamp i Fennoskandien.

## Faktaunderlag

**Sammanställning:** Anders Dahlberg. Inst f skoglig mykologi och växtpatologi. SLU

**DNA-baserade svampuppgifter från Svamparisverige:**

- Björn Lindahl, Institutionen för Mark och Miljö, SLU
- Johan Stendahl, Programchef för Markinventeringen
- Anders Dahlberg

**Fruktkroppsbaserade uppgifter om svampar:**

- SLU Artdatabanken genom [Artfakta.se](https://artfakta.se/) och [Artportalen](https://www.artportalen.se/) (förekomster, ekologi och dokumentation för rödlistade arter)
- Litteraturuppgifter, främst från *Nya svampboken* (2014) av Holmberg och Marklund
- *Giftsvampar och svampgifter* (2024) av Folke, Hirell, Hultén och Myrnäs
- *Skyddsvärd skog* (2020) av Nitare och Skogsstyrelsen
- Uppgifter om matsvamp även från [Svampguiden.com](https://svampguiden.com/) (Michael Krikorev)

**Fotografier:**

- Michael Krikorev (alla svampbilder)
- Markinventeringen (bilder på skogstyper och fältskikt)
- Carl Appelqvist (bilder på hyggesfria metoder)

## Finansiering

Projektet har finansierats av SLU och Skogssällskapet med stöd från Skogsstyrelsen och EU.

::logo-finance
::

## Referensgrupp

Projektet har utvecklats med hjälp av en referensgrupp bestående av:

- Sverker Johansson, Bitzer
- Line Djupström, Skogforsk
- Peter Bergman, Sveaskog
- Therese Lindström, Södra Skogsägarna
- Elisabet Ottosson, SLU-Artdatabanken

::logo-referens
::

##
