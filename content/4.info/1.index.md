---
title: Om projektet
description: Svampskog är utvecklat för skogsägare och andra intresserade som vill upptäcka vilka mykorrhizasvampar som kan finnas i en skog och hur olika skötselmetoder påverkar dem.
---

<!-- ## Syfte

Syftet med Svampskog är att utveckla ett interaktivt webbverktyg där man som skogsägare och andra skogintresserade kan ta reda på och få visualiserat vilka mykorrhizasvampar som kan förekomma i en skog och hur olika skogsskötselmetoder kan komma att påverka dessa svampars förekomst. -->

<!-- ![SkogPerson](/images/Adobe/Forestry_Sweden_Stock_Photo.jpeg){class="rounded-sm w-full shadow"} -->

## Bakgrund

Det finns ett stort behov av kunskap om vilka arter och naturvärden som finns eller kan finnas i en skog, och hur skogsägare genom sina val av skötsel och hänsyn kan påverka dessa utifrån sina egna intressen och förutsättningar. Den svenska skogspolitiken strävar efter både en hög och värdefull skogsproduktion och att skogens biologiska mångfald och naturvärden ska bevaras och utvecklas. Ansvaret delas enligt den så kallade svenska modellen mellan staten och skogssektorn, vilket gör utformningen av skötsel och naturhänsyn i brukad skog avgörande.

För att detta ska fungera behöver skogsägare och andra som är verksamma i skogen få kunskap om vilka naturvärden som finns eller kan finnas, hur skogsskötsel påverkar dem och hur de kan bevaras, förvaltas och utvecklas. Därför har vi utvecklat en webbapplikation som gör det möjligt att börja utforska dessa frågor för mykorrhizasvampar. Verktyget bygger på data från Markinventeringen, SLU Riksskogstaxeringen och SLU Artdatabanken.

## DNA-baserad undersökning av marksvamp

<!-- En anledning till Svampskog är att det sedan 2015 sker en nationell DNA-baserad övervakning av marksvampar ( [Svamparisverige](https://svamparisverige.se) ) av forskare vid SLU i samarbete med [Markinventeringen](https://www.slu.se/centrumbildningar-och-projekt/markinventeringen/). I korthet sker undersökningen på Markinventeringens permanenta provytor (314 m²), som delas med Riksskogstaxeringen [Riksskogstaxeringen](https://www.slu.se/centrumbildningar-och-projekt/riksskogstaxeringen/). Provytorna är organiserade i kvadratiska "trakter" med ett tätare provtagningsnät mot södra Sverige. Fältarbetet utförs av utbildad fältpersonal under sommarsäsongen. Från en mindre delyta (3,14 m²) blandas fem prover till ett prov från det översta markskiktet, humuslagret. Analyser av svampsamhällen baseras på DNA som extraherats från humusprover. Artsammansättningen i proverna beräknas genom att jämföra DNA-sekvenserna från markprover med referensdatabaser för identifierade fruktkroppar av mykorrhizasvampar. På så sätt identifieras vilka svampar som finns i skogsmark i olika delar av Sverige där det samtidigt samlas in uppgifter om skogen och marken genom Riksskogstaxeringen och Markinventeringen. Mer information om hur detta går till och resultat visas på [Svamparisverige](länk till Svamparisverige.se). -->

En av anledningarna till att vi utvecklat Svampskog är den nationella DNA-baserade övervakningen av marksvampar som sedan 2015 drivs av forskare vid SLU i samarbete med [Markinventeringen](https://www.slu.se/centrumbildningar-och-projekt/markinventeringen/). Undersökningen bygger på Markinventeringens permanenta provytor (314 m²), som delas med [Riksskogstaxeringen](https://www.slu.se/centrumbildningar-och-projekt/riksskogstaxeringen/). Dessa provytor är organiserade i kvadratiska “trakter”, med ett tätare nät av provtagning i södra Sverige.

Fältarbetet utförs av utbildad personal under sommarsäsongen. Från en mindre delyta (3,14 m²) tas fem prover från det översta markskiktet, humuslagret, som blandas till ett gemensamt prov. DNA extraheras ur proverna och används för att kartlägga svampsamhällena. Artsammansättningen bestäms genom att jämföra DNA-sekvenserna med referensdatabaser för identifierade fruktkroppar av mykorrhizasvampar.

På detta sätt blir det möjligt att identifiera vilka svampar som finns i skogsmark i olika delar av landet, samtidigt som data om skogen och marken samlas in genom Riksskogstaxeringen och Markinventeringen. Mer information om metod och resultat finns på [Svamparisverige](https://svamparisverige.se).

## Svampkunskap baserat på fruktkroppar

Den DNA-baserade undersökningen bygger på små och relativt få prover och fångar därför bara upp de frekventa och vanliga marksvamparna. Därför ger den samlade kunskapen baserad på mykorrhizasvampars fruktkroppar en betydligt mer fullständig bild av alla arters förekomst och ekologi. I Svampskog har vi kompletterat med sammanställda uppgifter om var olika matsvampar, giftsvampar och naturvårdssvampar (rödlistade arter och signalarter) kan förekomma.

## Skogsskötsel

I appen visas även en schematisk visualisering av hur förekomsten av svampmycel från olika arter och svampindivider kan se ut i skog. Visualiseringarna bygger på den samlade kunskapen om mykorrhizasvampars mycel (individer av svamp), deras ofta långlivade natur, trädens symbiosberoende med svampar och senaste decenniernas forskning om hur skogsbruk påverkar dessa organismer. Resultaten från DNA-undersökningen av Markinventeringen 2015–2019 har använts för att beräkna hur stor andel av markens mykorrhizasvampar som utgörs av olika svampgrupper vid varierande skogsåldrar. Dessa grupper inkluderar skinnsvampar (tillsammans med thelephorida svampar, t.ex. vårtöra), spindelskivlingar, kremlor och riskor, matsvampar samt naturvårdssvampar. Baserat på förekomsten vid olika skogsåldrar och generella effekter av skogsskötsel har en bedömning gjorts av påverkan inom olika skötselsystem: trakthyggesbruk, hyggesfria metoder och orört under en skogsgeneration. Visualiseringarna presenterar schematiskt både matsvampar och naturvårdsarter.

## Finansiering

Projektet har finansierats av SLU och Skogssällskapet med stöd från Skogsstyrelsen och EU.
::logoFinance
::

## Referensgrupp

Projektet har utvecklats med hjälp av en referensgrupp bestående av:

- Sverker Johansson, Bitzer
- Line Djupström, Skogforsk
- Peter Bergman, Sveaskog
- Therese Lindström, Södra Skogsägarna
- Elisabet Ottosson, SLU-Artdatabanken

::logoReferens
::

## Faktaunderlag

**Sammanställning:** Anders Dahlberg

**DNA-baserade svampuppgifter från Svamparisverige:**

- Björn Lindahl, Institutionen för Mark och Miljö, SLU
- Johan Stendahl, Programchef för Markinventeringen
- Anders Dahlberg

**Fruktkroppsbaserade uppgifter om svampar:**

- SLU Artdatabanken genom [Artfakta.se](https://artfakta.se/) och [Artportalen](https://www.artportalen.se/) (förekomster, ekologi och dokumentation för rödlistade arter)
- Litteraturuppgifter, främst från _Nya svampboken_ (2014) av Holmberg och Marklund
- _Giftsvampar och svampgifter_ (2024) av Folke, Hirell, Hultén och Myrnäs
- _Skyddsvärd skog_ (2020) av Nitare och Skogsstyrelsen
- Uppgifter om matsvamp även från [Svampguiden.com](https://svampguiden.com/) (Michael Krikorev)

**Fotografier:**

- Michael Krikorev (alla svampbilder)
- Markinventeringen (bilder på skogstyper och fältskikt)
- Carl Appelqvist (bilder på hyggesfria metoder)
