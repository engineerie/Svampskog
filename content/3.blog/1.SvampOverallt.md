---
title: Svampar syns ofta inte men finns överallt
date: 2026-01-19
description: frkp en liten del av svampen; biomassa; meter hyfer
image:
  src: /images/Svampkunskap/1.svampoverallt/Svamp_over_allt.jpeg
---

## Växer mest inkognito STUDIO BRANCH TEST

Svampar finns överallt och hela tiden. Den egentliga svampen är dess mikroskopiskt tunna svamptrådar, hyfer, som genomväver all skogsmark. Svamparna växer i ved och annat dött som blad och barr eller som mykorrhiza i rötter. De växer i ved och annat dött, som mykorrhiza i rötter och även blad och barr. Mest svampar finns där skogsmarkens biologiska aktivitet är som högst, kring trädens och bärriset rötter där det kan växa tusentals meter hyfer i varje gram jord. Mer svampaktivitet under växtsäsongen och mindre när det är torrt eller tjäle. På liknande sätt finns det en hissnande mängd svampsporer i luften, tusentals till miljontals sporer i varje kubikmeter. Året runt men mest under svampsäsongen.

Det är bara under svampsäsongen som svampars existens blir riktigt uppenbar. När det är gynnsamt svampväder bildas deras fruktkroppar. De är oftast kortlivade, ofta bara några dagar eller en vecka. De är känsliga för uttorkning, äts av många insekter och andra djur och vissnar snabbt ner. Det är bara tickor och andra vedlevande svampar som har fleråriga fruktkropparna som svampar syns året runt. Sedan finns det många svampar som är så oansenliga med så små fruktkroppar att de inte alls uppmärksammas.

På årsbasis utgör hyfer huvuddelen, kanske 95 %, av en skogs totala svampmängd och svamparnas fruktkroppar i storleksordningen 5 %.

![Lion](/images/Svampkunskap/1.svampoverallt/Svamp_over_allt.jpeg)

## Mikroskopiska hyfer och sporer – synliga mycel och fruktkroppar

Den minsta delen hos svampar är hyfen. Tunna trådar som är 2 - 5 tusendels millimeter i diameter. De syns inte utan stark förstoring. Det går det åt 20 hyfer för att motsvara tjockleken på ett hårstrå, 0,1 millimeter. När det är så många hyfer tillsammans att de syns kallas det mycel. Det är mycel som syns i mark och ved.

Svampars fruktkroppar varierar mycket i utseende, form, färg och storlek. Deras funktion är att bilda och sprida sporer så att svamparna förökas. Att de ser olika ut hos olika svampgrupper beror på att de utvecklats från olika förfäder och anpassats till sina olika miljöer. Fruktkropparnas utseenden uppvisar också olika sätt att förstora ytan som sporer bildas på, och därmed att öka antalet sporer. Soppar har rör, skivlingar skivor, taggsvampar taggar, kantareller åsar och så vidare.

Det bildas astronomiska mängder sporer i en fruktkropp. En sandsopp släpper iväg över 200 miljoner sporer och en stor jätteröksvamp mer är 15 miljarder. Sporer är mikroskopiska, från 2 till ibland 50 tusendels millimeter i storlek. De varierar stort i utseende. De kan vara runda, elliptiska eller utdraget smala, ibland släta, ibland med åsar och ibland med taggar. Vissa är genomskinliga medan andra är färgade i rosa-brunt-svart. Sporer från olika svampgrupper har ofta speciella utseenden som man använder när man artbestämmer svamp.

## Många svamparter

Svampar utgör en stor del av den biologiska mångfalden, i synnerhet i skog. I Sverige är närmare 15 000 olika svamparter kända. De som har synliga fruktkroppar större än 1 millimeter kallas storsvampar. Hit räknas 5 000 svampar i Sverige. Svampar omfattar också lavar som det finns det drygt 2 000 av i Sverige. De allra flesta svampar är dock så kallade mikrosvampar. De har mindre fruktkroppar, eller saknar fruktkroppar helt.

Även om de flesta storsvamparna i Sverige är kända upptäcks det nya varje år. Det beror på att det som uppfattats som en art tidigare visas med DNA-analys bestå av flera arter och att vi kan undersöka och identifiera förekomsten av svamphyfer direkt i miljöprover. De allra flesta mikrosvampar är ännu okända. Globalt räknar man att bara 5% av alla svamparter ännu är kända. Det stora flertalet återstår att upptäcka och beskriva. Sverige är motsvarande siffra ungefär 10%.

## Antal svampar, djur och i Sverige och i världen

|                                     | Antal kända arter i Sverige | Antal beskrivna arter i världen | Uppskattat totalt antal arter i världen |
| ----------------------------------- | --------------------------- | ------------------------------- | --------------------------------------- |
|                                     |                             |                                 |                                         |
| Svampar (inkl lavar)                | 15 000                      | 160 000                         | 2-5 milj                                |
|                                     |                             |                                 |                                         |
| Djur                                |                             |                                 |                                         |
| Ryggradsdjur                        | 500                         | 75 000                          | 80 500                                  |
| Ryggradslösa djur (främst insekter) | 40 000                      | 1.5 milj                        | 8.5 milj                                |
|                                     |                             |                                 |                                         |
| Växter                              | 2 000                       | 425 000                         | 450 000                                 |
|                                     |                             |                                 |                                         |

## Antal mykorrhizasvampar

Närmare 2000 olika svamparter bildar mykorrhiza med träd i Sverige. De flesta svamparna vi ser i skogen och de allra flesta matsvampar vi plockar är mykorrhizasvampar. Svampar med stora fruktkroppar är ofta mykorrhizasvampar. Det beror på att de har en god energiförsörjning genom sin trädsymbios.
Den artrikaste gruppen mykorrhizasvampar är spindelskivlingar. Andra artrika grupper är kremlor, riskor, trådskivlingar, flugsvampar, kantareller, soppar och tryfflar.
Illustration: Tabell
Tabell med de artrikaste grupperna mykorrhizasvampar i Sverige

| **Svampgrupp**                 | **Vetenskapliga namn**                   | **Antal arter** :br**i Sverige** |
| ------------------------------ | ---------------------------------------- | -------------------------------- |
| Spindelskivlingar              | *Cortinarius*                            | 500                              |
| Soppar                         | *Leccinum, Suillus, Boletus m fl*        | 250                              |
| Trådskivlingar                 | *Inocybe*                                | 200                              |
| Kremlor                        | *Russula*                                | 150                              |
| Riskor                         | *Lactarius*                              | 100                              |
| Tryfflar                       | *Elaphomyces, Tuber, Hymenogaster* m fl  | 100                              |
| Skinnsvampar                   | *Piloderma, Polyzellus, Thelephora* m fl | 75                               |
| Musseroner                     | *Tricholoma*                             | 60                               |
| Taggsvampar                    | *Hydnellum, Phellodon, Hydnum* m fl      | 50                               |
| Fränskivlingar                 | *Hebeloma*                               | 40                               |
| Skogsvaxingar                  | *Hygrophorus*                            | 40                               |
| Flugsvampar                    | *Amanita*                                | 30                               |
| Kantareller och trumpetsvampar | *Chantarellus och Craterellus*           | 15                               |
