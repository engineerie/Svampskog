## Introduktion
Det mesta av en mykorrhizasvamp är dess mycel i marken. Osynligt för oss men växer och är aktivt under större delen av året. Mycel kan leva i många decennier och mer. Svampars fruktkroppar är en liten och tillfällig del som bara delvis återspeglar samhället av svampar i marken. Hur bra en svampsäsong är starkt väderberoende och variera mycket mellan olika år. Många svampar saknar också synliga fruktkroppar.

Med DNA-analyser kan svampmycel i mark undersökas och identifieras oavsett om de har fruktkroppar eller inte, och när som helst på året. DNA-studier ger en mycket bra bild av vanliga arter. Däremot fångas mindre frekventa och ovanligare arter dåligt upp eftersom prover som analyseras baseras på små mängder material som tas från förhållandevis få provytor. De flesta marksvampars förekomster är dessutom lokalt begränsade till få ställen, kanske till bara någon kvadratmeter i en skog. Det enda praktiska sättet att undersöka dessa arters förekomst och ekologi är genom deras fruktkroppar. På så sätt kan potentiellt alla svamparter som bildar fruktkroppar undersökas över stora områden, förutsatt att de bildar fruktkroppar.

I Svampskog redovisas därför både resultat från DNA-undersökningar i mark och uppgifter om förekomst och ekologi för mat-och giftsvampar samt naturvårdsarter (rödlistade svampar och signalarter) som huvudsakligen baserats på uppgifter om fruktkroppar.