title: Skogsskötsel
description: Se hur skogsskötsel påverka mykorrhizasvampar.
navigation: false
underlag: |
  #### Bilderna bygger på två typer av underlag
  1. Forskning om hur mykorrhizasvampars markmycel varierar vid olika former av skogsskötsel, miljöhänsyn och skogsålder.
  2. Relativ förekomst av svampmycel baserad på DNA-analyser från Markinventeringen.

  #### Diagrammen baseras på
  1. Markinventeringens DNA-analyser av svampmycel i marken vid olika skogsåldrar.
  2. Dessa värden vägs mot den relativa skogstillväxten jämfört med orörd skog. Trädtillväxten ger en ungefärlig bild av hur mycket mykorrhizasvamp som kan finnas.
  3. Diagrammen över matsvampar som redovisas i kg/ha bygger på fältundersökningar.
underlagdescription: Baseras på forskning, mark-DNA och fältundersökningar
hero:
  title: Svampar efter skogsskötsel
  description: Se hur olika skötselåtgärder kan påverka förekomsten av mykorrhizasvampar.
  orientation: vertical
  src: /images/Landing/skogsbruk.jpeg
  headline:
    label: Interaktiv modell
    to: ''
    icon: i-material-symbols:interactive-space
    color: secondary
  links:
    - label: Visa modell för påverkan över tid
      icon: i-material-symbols:interactive-space
      trailing: false
      to: ''
      target: ''
      size: xl
      color: rodeodust
      variant: solid
carousel:
  title: Svamp och skogsbruk på 5 minuter
  description: Lär dig grunderna för hur skogsskötsel påverkar mykorrhizasvampar
  items:
    - title: Alla träd har mykorrhiza
      image: /images/Carousel/Mycorrhiza Image.jpeg
      description: |
        #### Alla träd har mykorrhiza
        Alla träd samarbetar med mykorrhizasvampar i symbios. Svamparna förstorar trädens rotsystem och förser dem med näring och vatten. I utbyte får svamparna socker från trädens fotosyntes.
    - title: ''
      description: |
        #### Rötter invuxna av svampmycel
        Alla träds finrötter, ofta mer än hundratusen per kvadratmeter, är om- och invuxna av mykorrhizasvampars mycel. Svamparnas tunna hyfer sträcker likt en diskborste ut sig från rotspetsarna och förstorar trädens rotsystem hundrafalt och mer.
      img: /images/Carousel/DavidReed.jpg
      img2: /images/Carousel/Mushroom Hyphae and Root Growth.png
    - title: Mer träd ger mer mykorrhiza
      description: |
        #### Mer träd ger mer mykorrhiza
        Mängden träd avgör hur mycket mykorrhizasvampar det finns. Små och få träd ger mindre och fler och större träd ger större mängd och aktivitet av svamparna. Äldre skogar har också fler olika arter än yngre skogar.
      img: /images/Carousel/MushrommTreeDiagram4.jpg
      noBorder: true
    - title: Utan träd dör mykorrhizan
      description: |
        ####  Utan träd dör mykorrhizan
        När träden avverkas upphör sockerflödet till rötterna. Då tynar mykorrhizasvamparna bort och dör. Ett trakthygge innebär att omkring 95% av mängden mykorrhizasvampar försvinner.
      img: /images/Carousel/Stock Image 481542412.jpeg
    - title: Svamparna överlever vid levande rötter
      description: |
        #### Mykorrhiza kräver levande rötter
        Mykorrhizasvampar kan bara överleva där det finns levande trädrötter - till exempel längs skogskanter, vid hänsynsträd eller på småplantor.
      img: /images/Carousel/Skogsbruk.png
    - title: Vanliga svampar kommer tillbaka
      description: |
        #### Vanliga svampar kommer tillbaka

        Efter avverkning återvänder de vanligaste svamparna. De kan antingen överleva i marken eller spridas in med sporer från närliggande skog. Ovanliga arter lyckas sällan återetablera sig.
      img: /images/Carousel/Spores Image.jpeg
    - title: Val av skogsskötsel påverkar
      description: |
        #### Val av skogsskötsel påverkar
        Vid trakthygge försvinner de flesta arterna och mängden mykorrhiza minskar kraftigt. Med hyggesfria metoder blir påverkan betydligt mindre, eftersom det hela tiden finns många träd. Svampställen och ovanliga arter på platsen kan då fortleva.
      img: /images/Carousel/TraktBlad.png
    - title: Hur kan man gynna mykorrhizasvampar?
      description: |
        #### Hur kan man gynna mykorrhizasvampar?
        Så här gör man om man vill måna om de mykorrhizasvampar som finns i en skog:
        1. Spara skogsområdet.
        2. Låt skogen bli äldre, då kan svamparna fortleva längre. 
        3. Välj hyggesfria metoder. 
        4. Om skogen kallavverkas, lämna väl tilltagna grupper med hänsynsträd.
      img: /images/Carousel/Mushroom Images.jpeg
methods:
  - index: 0
    id: naturskydd
    title: Inga åtgärder
    image: images/metoder/ingen_åtgärd.png
    shortdescription: Orörd skog
    descriptionshort: Mykorrhizan fortlever oförändrat.
    description: |
      Beståndet lämnas för fri utveckling tills vidare, till exempel som en frivillig naturvårdsavsättning eller en skog med områdesskydd.
    descriptionsvamp: |
      Mykorrhizasvampsamhället lever vidare med de arter som redan finns i skogen. I bestånd som sköts på det här sättet är tillgången på matsvampar oftast god. Även rödlistade arter kan fortleva på platsen. Mycelen i marken kan bli lika gamla som träden eller äldre och bre ut sig över många kvadratmeter så länge det kontinuerligt finns levande träd. Om man plockhugger enstaka träd spritt i beståndet blir påverkan på mykorrhizasvamparna därför mycket liten.
  - index: 1
    id: trakthygge
    title: Trakthygge
    image: images/metoder/kalhygge.png
    shortdescription: Kalavverkning med hänsyn
    descriptionshort: Mykorrhizan försvinner nästan helt.
    description: |
      Trakthygge har sedan 1950-talet varit det dominerande skogsskötselsystemet. Det går ut på att skapa likåldriga, större bestånd (trakter), vanligtvis med ett trädslag, och hela beståndet sköts samtidigt. Standardskötseln är: avverkning &rarr; markberedning &rarr; plantering &rarr; röjning &rarr; ett par gallringar &rarr; åter avverkning efter 60 till +100 år, beroende på bördighet och var i Sverige skogen ligger. Trakthuggning sker nästan uteslutande med kalavverkning och plantering, undantagsvis med fröträd som avverkas efter plantföryngring skett naturligt.
    descriptionsvamp: |
      Mykorrhizasvampar försvinner nästan helt efter avverkning eftersom de är beroende av sin symbios med levande träd. En del svampmycel överlever på rötter från hänsynsträd, på småplantor som lämnas kvar vid naturlig föryngring och längs skogskanter. De planterade plantskoleplantorna har med sig ett fåtal mykorrhizaarter, men dessa byts så småningom ut mot arter som sprids in med sporer från omgivande skog. Matsvampar saknas direkt efter avverkning men brukar återkomma efter ungefär 10-20 år. Rödlistade arter kommer däremot sällan tillbaka, eftersom de oftast är för ovanliga för att spridas in och etablera sig på nytt.
  - index: 2
    id: luckhuggning
    title: Luckhuggning
    image: images/metoder/luckhuggning.png
    shortdescription: Mindre ytor kalavverkas
    descriptionshort: Påverkan varierar med luckstorleken.
    type: Hyggesfritt
    description: |
      Innebär att träd avverkas i luckor med 20-50 m storlek vilket motsvarar luckor på ca 500-2 500 m². När ny skog vuxit upp kan luckorna utvidgas eller nya luckor tas upp i beståndet. 

      Systematiska former av luckhuggning är schackrutehuggning och kanthuggning. 

      Luckhuggning fungerar även i enskiktad granskog. 

      Luckor större än 2 500 m² räknas som hyggen enligt Skogsstyrelsens definition.
    descriptionsvamp: |
      Som trakthygge i liten skala. Ett mellanting mellan kalhygge och blädning. Hur stor påverkan blir beror på luckornas storlek. 

      Kanteffekten gör att mykorrhizasvampar lever vidare i rötter från omgivande träd ca 10 meter in i luckorna. Med luckdiameter på högst 20 meter är påverkan mycket liten. Med större diameter tynar mykorrhizasvamparna bort och dör i mitten av luckorna. Återetablering sker då som på hyggen, främst från sporer. 

      Möjligheten för ovanligare och rödlistade arter att fortleva är stor med små luckor, men minskar med större.
  - index: 3
    id: skärmträd
    title: Överhållen skärm
    image: images/metoder/skärm.png
    shortdescription: Avverkning i tre steg under 20 år
    descriptionshort: Många mycel överlever i skärmträdens rötter.
    type: Hyggesfritt
    description: |
      Överhållen skärm innebär att antalet lämnade skyddande skärmträd är fler än vid en vanlig fröträdsställning och att de sparas längre än vid normalt skärmskogsbruk. Skärmträden avvecklas successivt i flera steg medan trädplantor etableras och växer till. 

      För att räknas som en hyggesfri metod enligt Skogsstyrelsens definition måste minst 25 träd per hektar lämnas att ingå i det nya beståndet. 

      Tall och bok fungerar bra att föryngra under överhållen skärm. Gran är vindkänsligare och lämpar sig därför mindre bra. 

      Överhållen skärm kan vara ett bra val i skogar med naturvärden som vill ha ljus och värme.
    descriptionsvamp: |
      Troligen begränsad påverkan på mykorrhizasvampar. De flesta mycelen kommer att fortleva i rötterna av skärmträden även om det blir färre fruktkroppar. Många av dessa mycel etableras troligen på uppväxande trädplantor. 

      Merparten av alla arter, även ovanliga och rödlistade, kommer troligen fortleva. Matsvampstillgången kan vara lägre under tiden.
  - index: 4
    id: blädning
    title: Blädning
    image: images/metoder/blädning.png
    shortdescription: Enstaka träd gallras
    descriptionshort: Minimal påverkan på mykorrhiza.
    type: Hyggesfritt
    description: |
      Innebär ofta uttag om 20-30 procent av virkesvolymen med intervall på 15-30 år. Avverkning görs med målet att skapa och bibehålla en fullskiktad skog, det vill säga en skog med träd i alla storlekar. 

      Därför fungerar blädning bäst med skuggtåliga trädslag, som gran och bok. Marken måste vara tillräckligt bördig, för att plantor och småträd ska klara att växa i det slutna beståndet. 

      Blädning lämpar sig i skogar där man vill bevara en fuktigare och mer skyddad miljö.
    descriptionsvamp: |
      Påverkan på mykorrhizasvampar är förmodligen försumbar då förändringen av deras markmiljö är liten och det kontinuerligt finns levande trädrötter i princip överallt i skogen. I princip lever alla mycel vidare efter en blädning. 

      Ovanliga och rödlistade arter i beståndet kommer kunna finnas kvar. Mängden matsvampar är i stort sett opåverkad, men kan minska något några år efter en blädning.
