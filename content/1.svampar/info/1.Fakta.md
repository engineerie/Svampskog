---
title: Lite om mykorrhizasvampar
items: []
key: fakta
sections: []
---

## Många skogssvampar bildar mykorrhiza

!\[]\(/images/svampindex/Cortinarius sanguineus-179-.jpg)

De flesta större svampar i skogen bildar mykorrhiza - nästan alla ätliga och giftiga. Hit hör bland annat spindelskivlingar, kremlor, riskor, soppar och kantareller. Det finns också några som bildar små och oansenliga fruktkroppar och därför dåligt kända, bland annat många skinnsvampar.

## Över 2000 arter i Sverige

![](/images/Carousel/web/ArterDiagram2.webp)

I Sverige finns över 2 000 olika mykorrhizasvampar. Några är vanliga, de flesta mindre vanliga eller till och med ovanliga. I en äldre skog kan det finnas ett par hundra arter. Ofta växer varje träds rotsystem i symbios med mycel av 50-100 arter.

## Det mesta är mycel i marken

![](/images/Carousel/web/mainlymycelium.webp)

Fruktkropparna är bara en liten och tillfällig del av svampen. Den största delen är mycel i marken. Mycel växer under hela växtsäsongen och kan leva i många år.

## Varje mycel är en individ

![](/images/Carousel/web/S%C3%B6der_Tallskog_91_Bl%C3%A5b%C3%A4r_grupp.webp)

Varje mycel i marken är en svampindivid, ofta någon till några kvadratmeter stor. I en skog finns många olika individer av både samma och olika arter. Olika individe bildar ett komplext lapptäcke av konkurrerande mycel.
