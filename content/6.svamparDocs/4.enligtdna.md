---
title: Enligt DNA
description: Artlistorna för Alla mykorrhizasvampar bygger på DNA-analyser av markinventeringens jordprover från över 2500 svenska skogar. 
headline: Svampar
---
<!-- | ![DNA](/images/dokumentation/EnligtDNA.png) |
|---|
| Delen **Alla mykorrhizasvampar** är baserad på DNA analys av jordprover från markiniventeringens provytor. Läs mer i [bakgrund och syfte](/info/#dna-baserad-unders%C3%B6kning-av-marksvamp).| -->


## Artnamn
Många arter som påträffas i markinventeringens jordprover har bara ett vetenskapligt namn och saknar ännu svenska namn. För dessa visar vi ett överordnat svenskt gruppnamn – till exempel skålsvamp eller skinnsvamp.

Med DNA-analyser går det mera precist att avgränsa och identifiera arter än tidigare. Det har ibland resulterat i att vad som tidigare betraktats som en art visat sig bestå av flera närbesläktade arter. Därför kan samma namn förekomma flera gånger. Till exempel har hittills sju närbesläktade arter av jordgryn *(Cenococcum geophilum)* påträffats. Det redovisas som jordgryn *(Cenococcum geophilum (coll.) sp.1-7)*.

## Antal provytor
Tillsammans med artlistan visas hur många skogar från markinventeringens provytor som sammanställningen av en viss skogsmiljö **alla mykorrhizasvampar** baseras på. Ju fler provytor och skogar som ingår, desto fler arter identifieras. Därför visar inte artlistans längd direkt hur artrik en skogsmiljö är, utan snarare hur frekventa olika arter är. 

Ett högre provantal, och därmed fler skogar, ger en mer komplett och tillförlitlig bild av artsammansättningen av vanliga arter i en skogsmiljö.
| <Badge color="primary" class="rounded-lg" size="lg">Baserat på 61 skogar</Badge> | <Badge color="warning" icon="i-cuida-warning-outline" class="rounded-lg" size="lg">Lågt provantal: 9 skogar</Badge>|
|---|---|
| Underlaget bedöms som tillfredställande om det är baserat på 10 eller fler provytor. | Underlaget bedöms som svagt om det är baserat på färre än 10 provytor.|

## Diagram
Artlistan visas först som ett stapeldiagram. Y-axeln visar antalet skogar (dvs markinventeringens permanenta provytor) som en art har påträffats i. Staplarna på x-axeln visar värdet för varje påträffad art. Mest frekventa arter till vänster och därefter i fallande ordning till höger. Observera att y-axeln visar bara om arten detekterats som mycel i ett prov eller inte – inte hur rikligt den förekommer.

::card 
![Alla mykorrhizasvampar](/images/dokumentation/AllaMyko.png)
::

### Fördelningskurva
Generellt följer artsammansättningen för djur, svampar och växter samma mönster i alla miljöer. Några få arter är mycket vanliga och dominerar medan de allra flesta är ovanliga. För att tydliggöra detta har vi färglagt de 10 % mest frekventa av arterna i grått, och de resterande 90 % – som utgör kurvans “svans” – i olika färger. Samma färgkodning används i [Miljöbilden](/mykorrhizasvampar/start#milj%C3%B6bild) för att visa att få arter mykorrhizasvampar dominerar som mycel i marken. De flesta förekommer sparsamt och endast på enstaka platser.

::note
DNA-analyserna av markinventeringens jordprover ger en bra bild av de vanligaste arterna i skogsmark. Däremot fångar denna glesa stickprovsundersökning dåligt upp ovanligare arter. De allra flesta arterna som kan förekomma i en miljö saknas. Sannolikheten att detektera sällsynta arter som kanske bara finns på några kvadratmeter i lämpliga skogsmiljöer, om de förekommer, är mycket liten. Det innebär att diagrammets svans i verkligheten är betydligt längre. 
::

### Använd diagrammet
 - `Sök på namn` för att hitta en viss art med svenskt eller latinskt namn – artnamnet visas då under stapeln.
 - Begränsa listan till en viss grupp (matsvampar, giftsvampar, rödlistade svampar eller signalarter) genom att välja i `Fokusera på grupp`.
  
 ::tip
 Välj en ny miljö medan filtreringen är aktiv för att jämföra samma grupp mellan olika miljöer.
 ::

 - Håll muspekaren över en stapel för att visa en ruta med artens namn och antal skogar där den påträffats.
 - Klicka på en stapel för att öppna artens informationspanel.
 - Använd förstoringsglaset för att zooma in i diagrammet – praktiskt när många artnamn visas samtidigt och riskerar att överlappa.



::card 
![Alla mykorrhizasvampar filter](/images/dokumentation/AllaMykoRed.png)
::


## Tabell

Tabellen visar samma artlista som diagrammet, sorterad efter förekomst – det vill säga antal skogar där arten har påträffats.
::card 
![Tabell](/images/dokumentation/tabell.png)
::


### Filtrera och sortera
- Om rubriken har en ikon med pilar :icon{name="i-lucide-arrow-up-down"} kan du sortera kolumnen stigande eller fallande.
- Om rubriken har en filterikon :icon{name="i-lucide-list-filter"} kan du filtrera innehållet, till exempel för att bara visa matsvampar eller arter med en viss status.
- Klicka på `Kolumner` för att dölja eller visa kolumner. Som standard är kolumnen `Mark` dold, eftersom denna informationen endast finns för arter som också förekommer i listorna baserade på samlad kunskap – det vill säga naturvårdsarter, mat- och giftsvampar.

### Antal rader
- När tabellen visas i helskärmsläge (:icon{name="material-symbols:open-in-full"}) är den uppdelad i sidor, och visar som standard 10 rader åt gången. För att ändra hur många rader som visas, klicka på `rader`.